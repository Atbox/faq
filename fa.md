## 👶 من تازه با اَتباکس آشنا شدم. ##
### اصلا اتباکس چی هس؟ ###
اتباکس یه شبکه از متخصص‌هاست. با اتباکس میتونید به راحتی رزومه بسازید، نمونه‌کارهاتون رو منتشر کنید و فرصت‌های شغلی جدید پیدا کنید.
### چطور شروع کنم؟ ###
برای شروع چند تا کار میتونید انجام بدید.  
1️. اول باید [ثبت نام کنید](https://atbox.io/register) و اطلاعات رزومه‌تون رو تکمیل کنید.  
2️. برای رزومه‌تون یه قالب انتخاب کنید، رزومه‌تون رو دریافت کنید یا به هرجایی که دوست دارید بفرستید.  
3️. نمونه‌کارهای خودتون رو [آپلود کنید](https://atbox.io/project/new) تا همه بتونن با کارهای شما آشنا بشن.  
4️. متخصص‌ها رو تو اتباکس [دنبال کنید](https://atbox.io/explore/people) و از فعالیت‌هاشون باخبر بشید.  
5️. بر اساس مهارت‌هاتون، [فرصت‌های شغلی جدید](https://atbox.io/explore/jobs) پیدا کنید.  
### قضیه‌ی «ساخت رزومه در ۱۶۰ ثانیه» واقعیه یا خالی بستید؟ ###
واقعیه 🤓 ما ساخت رزومه رو اونقدر سریع و آسون کردیم که به راحتی میتونید [ثبت نام کنید](https://atbox.io/register)، در عرض ۱۶۰ ثانیه به چند تا سوال آسون جواب بدید و رزومه‌ی شما آمده میشه. میتونید دانلود کنید یا اطلاعات بیشتر اضافه کنید.
### اتباکس چه کمکی به من میکنه؟ ###
همه برای پیشرفت کارشون، به یه پروفایل آنلاین نیاز دارن. اتباکس بهتون کمک میکنه تا به راحتی و تو کمترین زمان، یه پروفایل آنلاین بسازید که هم شامل رزومه‌ی تخصصی شما میشه، هم نمونه‌کارهای شما. با اتباکس فقط یک بار اطلاعات رزومه‌تون رو وارد کنید، بعد میتونید به راحتی قالب‌های مختلف انتخاب کنید، میتونید در عرض چند ثانیه، رزومه‌تون رو بروزرسانی کنید. میتونید خروجی PDF بگیرید، رزومه‌تون رو چاپ کنید یا میتونید نسخه‌ی آنلاین رزومه‌تون رو برای دیگران بفرستید.
### رزومه چیه؟ ###
پست «[رزومه چیست؟](https://blog.atbox.io/?p=56)» رو تو وبلاگ اتباکس بخونید.
### آخه رزومه به چه درد من میخوره؟ ###
پست «[۷ دلیل برای داشتن رزومه آنلاین](https://blog.atbox.io/?p=173)» و «[رزومه چیست؟](https://blog.atbox.io/?p=56)» رو تو وبلاگ اتباکس بخونید.
### بلد نیستم رزومه درست کنم. ###
اتباکس برای همین ساخته شده. نیازی نیست بلد باشید رزومه درست کنید. کافیه اطلاعات خواسته شده تو هر بخش رو پر کنید و به سوالات جواب بدید تا رزومه‌ی حرفه‌ای شما آماده بشه.
### برای داشتن رزومه حتما باید عضو بشم؟ ###
بله اما عضویت تو اتباکس خیلی آسونه. میتونید با [یه کلیک](https://atbox.io/register)، با استفاده از حساب گوگل، توییتر یا فیسبوک خودتون وارد سایت بشید و حتی نیاز به انتخاب رمز و نام کاربری نیست.
### ثبت نام در اتباکس رایگانه؟ ###
بله. رایگان و بدون تاریخ انقضا
### چرا رایگانه؟ پس از کجا درآمد دارید؟ ###
اتباکس یه سرویس Freemiumـه. یعنی استفاده ازش رایگانه، اما در کنار سرویس رایگان، بعضی امکانات اضافه‌تر، Premium هستن که اگه امکانات بیشتری نیاز داشته باشید، میتونید پلن‌های Premium رو استفاده کنید.
### اتباکس با بقیه‌ی سایت‌ها چه فرقی میکنه؟ ###
اتباکس رزومه‌ها و نمونه‌کارها رو به شرکت‌ها و فرصت‌های شغلی متصل میکنه. شما نمیتونید تو هیچ سایت دیگه‌ای، همه‌ی این‌ها رو با هم داشته باشید. دلایل بیشتر رو میتونید [از کسایی بشنوید که از اتباکس استفاده میکنن](https://atbox.io/pages/stories).
### برای ساخت رزومه، باید سابقه کار داشته باشم؟ ###
نه. رزومه شامل اطلاعات زیادی میشه که سوابق کاری فقط یکی از اون‌هاست. میتونید بدون داشتن سابقه کار، بخش‌های دیگه‌ی رزومه رو تکمیل کنید و یه رزومه‌ی خوب داشته باشید.
### اتباکس یعنی چی؟ ###
اَت (@) نماد ارتباط برقرار کردنه و box هم به معنی جعبه است. اتباکس مثل یه جعبه‌اس که اطلاعات تخصصیتون رو توش قرار میدید، و براتون یه رزومه‌ی حرفه‌ای درست میکنه تا بتونید باهاش ارتباطات کاری قوی‌تری داشته باشید.
### اتباکس رو کی درست کرده؟ ###
برای آشنایی با سازنده‌های اتباکس، صفحه‌ی «[تیم اتباکس](https://atbox.io/pages/team)» رو ببینید
### چرا از اتباکس استفاده کنم؟ ###
ما برای جواب این سوال، [یه صفحه](https://atbox.io/pages/stories) درست کردیم.

## 😊 من یه پروفایل ساختم. ##
### میتونم رزومه‌ی انگلیسی درست کنم؟ ###
بله. اتباکس به دو زبان فارسی و انگلیسی قابل استفاده‌است. همه‌ی قالب‌ها به دو زبان و هم راستچین و هم چپ‌چین طراحی شدن و میتونید به زبان فارسی یا انگلیسی رزومه بسازید.
### باید همه‌ی اطلاعات رو کامل کنم؟ ###
نه ولی کسایی که رزومه‌ی شما رو میبینن، دوست دارن تخصص و مهارت‌های شما رو بشناسن. هرچقدر اطلاعات رزومه‌تون کامل‌تر باشه، نتیجه‌ی بهتری میگیرید.
### این همه زحمت کشیدم تو لینکدین پروفایل درست کردم. دوباره باید اطلاعات رو اینجا پر کنم؟ ###
نه! میتونید به راحتی اطلاعات رزومه‌ی خودتون رو [از لینکدین](https://atbox.io/import/linkedin) به اتباکس وارد کنید.
### با موبایل میتونم از اتباکس استفاده کنم؟ ###
بله. اتباکس طوری طراحی شده که با موبایل، تبلت، لپ‌تاپ، کامپیوتر و حتی تلویزیون هوشمند میتونید ازش استفاده کنید.
### دیگران چطور میتونن به رزومه‌ی من دسترسی داشته باشن؟ ###
رزومه‌ی شما یه آدرس اختصاصی داره. مثل atbox.io/pouya شما میتونید این آدرس رو به هرکسی بدید تا رزومه‌ی شما رو ببینه یا دانلود کنه.
### میتونم رزومه‌م رو تو سایتم قرار بدم؟ ###
بله. رزومه‌ی شما یه آدرس اختصاصی داره که میتونید از هرجایی بهش لینک بدید. رزومه‌ی شما یه ویجت هم داره که میتونید کدش رو کپی کنید و تو سایتتون قرار بدید.
### دنبال کردن دیگران چه کمکی میکنه؟ ###
شما با [دنبال کردن](https://atbox.io/explore/people) افرادی که تو حوزه‌ی کاری خودتون هستن، میتونید [فعالیت‌هاشون](https://atbox.io/timeline) رو ببینید.
### چرا عکس پروفایلم اینطوریه؟ ###
اگه عکس انتخاب نکرده باشید، یه عکس پیشفرض براتون نمایش داده میشه. میتونید تو پروفایلتون [دکمه ویرایش](https://atbox.io/profile/edit/about) رو بزنید و عکس خودتون رو انتخاب کنید
### موقع ثبت نام رمز انتخاب نکردم. چطور وارد سایت بشم؟ ###
اگه با آدرس ایمیل ثبت نام کنید و موقع ثبت نام رمز انتخاب نکنید، یه رمز موقت براتون ساخته میشه و به ایمیلتون ارسال میشه. سعی کنید در اولین فرصت به [صفحه‌ی تنظیمات](https://atbox.io/settings) برید و رمز جدید انتخاب کنید.
### چرا نام کاربری من عدده؟ چطور نام کاربری داشته باشم؟ ###
ما شما رو مجبور نمیکنیم که موقع ثبت نام، نام کاربری انتخاب کنید. اینطوری میتونید به کارهای مهمتری برسید 😌 نام کاربری پیشفرض، عددیه اما اگه دوست دارید آدرس پروفایلتون قشنگتر بشه، میتونید از [صفحه‌ی تنظیمات](https://atbox.io/settings)، یه نام کاربری انتخاب کنید.
### آیا رزومه من تو گوگل هم میاد؟ ###
بله. هرچقدر اطلاعات رزومه‌ی شما کامل‌تر باشه و افراد بیشتری شما رو دنبال کنن، امکانش بیشتره که با جستجوی اسمتون تو گوگل، رزومه‌ی شما تو صفحه اول نتایج جستجو بیاد. اگه رزومه‌ی شما خصوصی باشه، اطلاعت خصوصی شما قابل نمایش نیست و کسایی که وارد رزومه میشن، تا وقتی شما اجازه ندید، به اطلاعات دسترسی ندارن.
### چطور میتونم اطلاعات رو ویرایش کنم؟ ###
تو صفحه پروفایل، [دکمه ویرایش](https://atbox.io/profile/edit/about) رو بزنید.
### چطور میتونم رزومه‌ی خودم رو دانلود کنم؟ ###
تو صفحه پروفایل، دکمه «قالب PDF» رو بزنید تا خروجی قابل چاپ و قابل دانلود رزومه‌تون رو ببینید.
### چطور قالب رزومه رو عوض کنم؟ ###
تو صفحه رزومه، یه دکمه برای انتخاب پوسته، بالای صفحه هست.
### من یه بار نام کاربری انتخاب کردم. چطور تغییرش بدم؟ ###
نام کاربری شما، یه بخش از هویت آنلاین شماست و وقتی پروفایل شما ایجاد شد، تا الان از صفحات مختلف اینترنت لینک‌هایی بهش داده شده. اگه نام کاربری شما تغییر کنه، همه‌ی لینک‌های قبلی از بین میرن و کسایی که بهشون آدرس رزومه رو داده باشید، نمیتونن به راحتی شما رو پیدا کنن. واسه همین، ما فقط یک بار امکان تغییر نام کاربری رو آزاد گذاشتیم.

## 🎨 نمونه‌کار و پروژه. ##
### نمونه‌کار برای چیه؟ ###
نمونه‌کارهای شما، بخش مهمی از رزومه‌ی شماست. شاید مهم‌ترین بخش. وقتی کسی رزومه‌ی شما رو میخونه، دیدن نمونه‌کارهای شما میتونه به شدت براش تاثیرگذار باشه. مخصوصا اگه تو حوزه‌های IT  و هنر فعالیت داشته باشید، اهمیت وجود یه Portfolio در کنار رزومه، چند برابر میشه. با اتباکس میتونید راحت‌تر از هرجای دیگه‌ای، نمونه‌کارهاتون رو [به نمایش بذارید](https://atbox.io/project/new).
### چطور نمونه‌کار اضافه کنم؟ ###
بالای صفحه، روی لینک «بسازید» و بعد «[ایجاد پروژه جدید](https://atbox.io/project/new)» کلیک کنید. برای پروژه‌تون اسم و توضیحات و عکس اضافه کنید و منتشر کنید.
### نمونه‌کار‌های من عمومیه یا خصوصی؟ ###
اگه پروفایل شما [خصوصی](https://atbox.io/settings) باشه، پروژه‌های شما هم خصوصی خواهد بود و فقط دنبال‌کننده‌ها میتونن اونا رو ببینن.
### زمینه‌ی کاری من ارتباطی با IT و هنر نداره. میتونم نمونه‌کار درست کنم؟ ###
بله. هیچ محدودیتی وجود نداره.
### چه نوع فایل‌هایی میتونم آپلود کنم؟ ###
عکس و مدارک مثل فایل pdf

## 🕵 سوال امنیتی دارم. ##
### اطلاعات من خصوصیه یا عمومی؟ ###
انتخابش با شماست! میتونید از [صفحه‌ی تنظیمات](https://atbox.io/settings) انتخاب کنید.  
پروفایل‌های عمومی برای همه قابل نمایشه. تو پروفایل‌های خصوصی، فقط اسم، عنوان و عکس پروفایل شما عمومیه و بقیه‌ی اطلاعات رو فقط خودتون میبینید به علاوه‌ی کسایی که به شما [درخواست دنبال کردن](https://atbox.io/requests) داده باشن و شما تایید کرده باشید.
### اطلاعات من در اتباکس چقدر امنه؟ ###
ما هرگز اجازه نمیدیم کسی از اطلاعات شما سواستفاده کنه. اطلاعات خصوصی شما (مثل آدرس ایمیل) هرگز در اختیار دیگران قرار نمیگیره و اگه پروفایلتون رو در اتباکس [خصوصی کنید](https://atbox.io/settings)، هیچکس غیر از شما و کسایی که شما اجازه میدید، به اطلاعات دسترسی نخواهند داشت. ما تضمین میکنیم که اطلاعات خصوصی شما در اختیار اشخاص ثالث قرار نگیره و قول میدیم که در هنگام بروز حوادثی مثل سیل، زلزله، جنگ، آتشفشان و زامبی آپوکالیپس، همه‌ی تلاشمون رو بکنیم که اطلاعات شما امن بمونه.
### چطور ایمیلم رو تغییر بدم؟ ###
از [صفحه‌ی تنظیمات](https://atbox.io/settings)
### چطور رمز رو عوض کنم؟ ###
از [صفحه‌ی تنظیمات](https://atbox.io/settings).
### چرا رمز موقت رو با ایمیل میفرستید؟ ###
هر حساب اتباکس، یه آدرس ایمیل منحصربه فرد داره و هر حسابی که با یه آدرس ایمیل خاص ساخته میشه، متعلق به صاحب اون ایمیله (حتی اگه صاحب ایمیل ثبت نام نکرده باشه) مثلا اگه کسی با آدرس ایمیل شما ثبت نام کنه، شما صاحب اون حساب هستید. اگه موقع ثبت نام، رمز انتخاب نکنید، یه رمز موقت براتون ساخته میشه و به ایمیلتون ارسال میشه. این رمز موقت، برای اینه که صاحب ایمیل (و اکانت اتباکس) بتونه برای بار دوم تو سایت لاگین کنه. اما از اونجایی که این رمز موقته، باید در اولین فرصت، از [صفحه‌ی تنظیمات](https://atbox.io/settings) اتباکس، یه رمز جدید برای خودتون درست کنید. رمز موقت فقط برای اولین بار با ایمیل ارسال میشه تا ما مطمئن بشیم فقط صاحب ایمیل، به حساب اتباکسی که با آدرس ایمیلش ساخته شده، دسترسی داره.
### چه شرکت‌هایی به رزومه‌ی خصوصی من دسترسی دارن؟ ###
فقط وقتی برای یه شغل، درخواست استخدام میفرستید، مدیران اون شرکت به رزومه‌ی شما دسترسی پیدا میکنن. شرکت‌های دیگه هرگز اطلاعات خصوصی شما رو نمی‌بینن.
### چطور دسترسی رزومه‌ی خصوصیم رو به شرکتی که براش رزومه فرستادم، قطع کنم؟ ###
اگه پروفایل شما خصوصی باشه، هر بار که برای یه شرکت درخواست استخدام میدید، مدیر اون شرکت به رزومه‌ی خصوصی شما دسترسی پیدا میکنه تا بتونه رزومه‌ی شما رو بررسی کنه. اگه پشیمون شدید، میتونید این دسترسی رو از [صفحه‌ی تنظیمات](https://atbox.io/settings)، قطع کنید.
### من قبلا ثبت نام کردم. حالا میتونم با گوگل / فیسبوک / توییتر لاگین کنم؟ ###
اول از [صفحه ویرایش پروفایل](https://atbox.io/profile/edit/accounts)، اتباکس رو به گوگل / فیسبوک / توییتر متصل کنید. بعد از اتصال، میتونید با هرکدوم از این سایت‌ها، تو حساب خودتون لاگین کنید.
### وقتی میخوام ثبت نام کنم، میگه این ایمیل قبلا ثبت نام کرده! ###
یا خودتون، یا یه نفر دیگه قبلا با این آدرس ایمیل، عضو اتباکس شده. میتونید از لینک «[فراموشی رمز](https://atbox.io/recovery)» استفاده کنید، روی لینکی که بهتون ایمیل میشه، کلیلک کنید، رمز انتخاب کنید و وارد اتباکس بشید.
### چطور حسابم رو حذف کنم؟ ###
شما میتونید از [صفحه‌ی تنظیمات](https://atbox.io/settings)، حریم شخصیتون رو روی «خصوصی» قرار بدید. اینطوری فقط خودتون و فقط کسایی که شما اجازه بدید، میتونن اطلاعات شما رو ببینن.  
اما اگه میخواین کلا صفحه‌تون از دسترس خارج بشه، از [صفحه‌ی تنظیمات](https://atbox.io/settings)، روی دکمه «غیر فعال سازی حساب کاربری» کلیک کنید. همه‌ی اطلاعات شما کاملا از دسترس خارج میشه مگر اینکه یه روزی خودتون مجددا لاگین کنید.
### تا چه مدت میتونم به اطلاعاتم دسترسی داشته باشم؟ ###
اطلاعات شما همیشه در اتباکس باقی می‌مونه، مگه اینکه خودتون حذف کنید.
### مشکل امنیتی تو سایت پیدا کردم! ###
حتما [به ما خبر بدید](https://atbox.io/pages/contact)!
### حسابم مسدود شده. چیکار کنم؟ ###
با ما [تماس بگیرید](https://atbox.io/pages/contact).

## 💼 من عضو یه شرکت / استارتاپ هستم. ##
### اتباکس برای من چه امکاناتی داره؟ ###
میتونید برای شرکت، استارتاپ یا گروهتون یه [صفحه اختصاصی درست کنید](https://atbox.io/company/new). اطلاعات تماس بذارید، لینک شبکه‌های اجتماعیتون رو اضافه کنید و اعضای تیم رو معرفی کنید. اینطوری هم کاربرهای اتباکس با شرکت یا گروه شما آشنا میشن، هم میتونید از رزومه‌ی خودتون به این صفحه‌ی اختصاصی لینک بدید و لوگوی شرکت تو رزومه‌تون قرار بگیره، هم میتونید [فرصت‌های شغلی آزاد رو تو این صفحه اضافه کنید](https://atbox.io/job/new) تا افرادی که دنبالش هستید رو پیدا کنید و متخصص‌ها بتونن برای شما درخواست استخدام بفرستن.
### چطور صفحه شرکت بسازم؟ ###
از منوی بالای صفحه «+ بسازید» رو بزنید و [یه صفحه برای شرکت بسازید](https://atbox.io/company/new). نام، عکس و بقیه اطلاعات رو وارد کنید و ذخیره کنید.
### آگهی استخدام چیه؟ ###
آگهی استخدام، یه صفحه اختصاصیه که کاربرها میتونن از اون صفحه درخواست استخدام بفرستن و شما رزومه‌هاشون رو دریافت کنید.
### آیا من باید آگهی استخدام بسازم؟ ###
اگه یه فرصت شغلی آزاد تو شرکت شما وجود داره،  
اگه برای تکمیل تیم خودتون، دنبال یه متخصص هستید،  
اگه برای یه پروژه‌ی درحال توسعه،  
اگه دنبال کسی هستید که باهاش پروژه‌ای کار کنید،  
اگه دنبال کارآموز هستید.
### چطور آگهی استخدام بسازم؟ ###
از منوی بالای صفحه «+ بسازید» رو بزنید و روی «[آگهی استخدام جدید](https://atbox.io/job/new)» کلیک کنید. اگه قبلا صفحه شرکت درست کردید، شرکتی که میخواین براش آگهی بذارید رو انتخاب کنید و در مرحله‌ی بعد، اطلاعات آگهی رو تکمیل کنید. اگه قبلا صفحه شرکت درست نکردید، میتونید اول یه صفحه شرکت اضافه کنید و بعد آگهی رو بسازید.
### برای ساخت آگهی استخدام، حتما باید صفحه شرکت اضافه کنم؟ ###
بله. هیچکس دوست نداره برای جایی که درباره‌ش اطلاعات کافی نداره، رزومه بفرسته. واسه همین، لازمه که شرکت یا گروه استخدام کننده، هویت داشته باشن. این باعث میشه که  متخصص‌ها با شرکت شما آشنا بشن و شما زودتر به هدف برسید.
### دیگران چطور درخواست استخدام میفرستن؟ ###
هر کسی که وارد صفحه آگهی استخدام شما میشه، میتونه روی دکمه «درخواست استخدام» کلیک کنه و رزومه و اطلاعات تماسش برای شما ارسال میشه.
### چطور میتونم بفهمم کسی رزومه فرستاده یا نه؟ ###
وقتی کسی برای شما رزومه بفرسته، تو بخش «[اعلان‌ها](https://atbox.io/notifications)» به شما اطلاع داده میشه. علاوه بر این، هروقت که تو صفحه فرصت شغلی برید، تو بخش «درخواست‌ها» میتونید کسایی که تا الان درخواست فرستادن رو ببینید.
### چطور میتونم رزومه‌های بیشتری دریافت کنم؟ ###
اطلاعات صفحه شرکت رو کامل کنید. متخصص‌ها صفحه شرکت شما رو چک میکنن تا ببینن آیا جای خوبی برای کار کردن هست؟  
اطلاعات بیشتری تو صفحه آگهی قرار بدید.  
آگهی استخدامتون رو همه جا به اشتراک بذارید (شبکه‌های اجتماعی، سایت خودتون و هرجایی که افراد مورد نیاز شما هستن)  
شرایط خوبی برای استخدام درنظر بگیرید. حقوق بالاتر و شرایط کاری بهتر، تعداد رزومه‌های ارسالی رو بیشتر میکنه.  
اگه لزومی به کار حضوری در محل شرکت وجود نداره، گزینه‌های «دورکاری» یا «پروژه‌ای» رو برای فرصت شغلیتون انتخاب کنید. اینطوری افرادی که رزومه میفرستن، فقط محدود به شهر شما نمیشن و میتونن از هرجایی رزومه بفرستن و بعد از توافق، کار رو به صورت ریموت انجام بدن.
### چرا کسی درخواست نمیفرسته؟ ###
سعی کنید اطلاعات بیشتری در صفحه‌ی آگهی قرار بدید. هرچقدر اطلاعات درباره فرصت شغلی بیشتر باشه (مثل شرایط کار، حقوق، ساعت کاری و…) امکان درخواست دادن متخصص‌ها بیشتر میشه. بعد از تکمیل اطلاعات، صفحه آگهی رو هرجایی که میتونید، منتشر کنید. تو سایت شرکت، شبکه‌های اجتماعی و هرجای دیگه‌ای که افراد هدف شما وجود دارن. هرچقدر افراد بیشتری آگهی شما رو ببینن، تعداد رزومه‌های دریافتی شما بیشتر میشه.
### چطور میتونم صفحه شرکت رو غیرفعال کنم؟ ###
از بخش ویرایش صفحه شرکت، میتونید صفحه رو غیرفعال کنید و دیگه کسی بهش دسترسی نخواهد داشت.
### نمیخوام دیگه کسی برای آگهی استخدامم درخواست بفرسته. چیکار کنم؟ ###
از صفحه ویرایش آگهی استخدام، میتونید آگهی رو در وضعیت غیرفعال قرار بدید و تا زمانی که دوباره فعال کنید، کسی نمیتونه درخواست استخدام بفرسته.
### چطور آگهی استخدام رو حذف کنم؟ ###
از صفحه ویرایش آگهی استخدام، میتونید آگهی رو حذف کنید.

## 😌 سوالای دیگه. ##
### چطور میتونم به اتباکس کمک کنم؟ ###
اتباکس رو به دیگران معرفی کنید. درباره اتباکس توییت کنید، پست بنویسید، [دوستاتون رو دعوت کنید](https://atbox.io/explore/people) که از اتباکس استفاده کنن 😍
### چطور با اتباکس تماس بگیرم؟ ###
به صفحه «[تماس با ما](https://atbox.io/pages/contact)» برید
### آیا اتباکس اپ موبایل داره؟ ###
نه هنوز.
### آیا اتباکس API عمومی داره؟ ###
نه هنوز.
### من به اینترنت دسترسی ندارم. چطور میتونم از اتباکس استفاده کنم؟ ###
نمی‌تونید 🙄
### نام کاربری که من میخوام رو قبلا یه نفر دیگه گرفته. ###
تو اتباکس، هرکسی که زودتر یه نام کاربری رو ثبت کنه، صاحب اون نام کاربری میشه و ما اجازه نداریم نام کاربریشو ازش بگیریم. در عوض، شما میتونید از نام‌های مشابه یا تلفیق حروف و عدد برای نام کاربریتون استفاده کنید.
### از کجا میتونم نمونه‌کارهایی که دیگران تو اتباکس منتشر می‌کنن رو ببینم؟ ###
از صفحه [آخرین پروژه‌ها](https://atbox.io/explore/projects)
### چطور میتونم تو اتباکس جستجو کنم؟ ###
نوار جستجو، بالا همه‌ی صفحه‌ها هست. برای جستجوی بهتر، میتونید به [صفحه جستجوی پیشرفته](https://atbox.io/search) برید.
### چطور دوستام رو تو اتباکس پیدا کنم؟ ###
از منوی بالای صفحه، گزینه «[دنبال کنید](https://atbox.io/explore/people)» رو بزنید و دوستاتون رو از شبکه‌های اجتماعی دیگه پیدا کنید.
### چطور دیگران رو به اتباکس دعوت کنم؟ ###
از منوی بالای صفحه، گزینه «دعوت به اتباکس» رو بزنید و دوستاتون رو به اتباکس دعوت کنید.
### من یه گربه هستم. چطور میتونم از اتباکس استفاده کنم؟ ###
ما [این صفحه](https://atbox.io/cats.txt) رو برای شما درست کردیم 😺
